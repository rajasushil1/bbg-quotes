[
  {
      "id": 3,
    "sloka": [
        "अर्जुन उवाच\nज्यायसी चेत्कर्मणस्ते मता बुद्धिर्जनार्दन ।\nतत्किं कर्मणि घोरे मां नियोजयसि केशव ॥१॥\n\n\narjuna uvāca –\njyāyasī cet karmaṇas te matā buddhir janārdana\ntat kiṁ karmaṇi ghore māṁ niyojayasi keśava",
        "व्यामिश्रेणेव वाक्येन बुद्धिं मोहयसीव मे ।\nतदेकं वद निश्चित्य येन श्रेयोऽहमाप्नुयाम् ॥२॥\n\n\nvyāmiśreṇeva vākyena buddhiṁ mohayasīva me\ntad ekaṁ vada niścitya yena śreyo'ham āpnuyām",
        "श्रीभगवानुवाच ।\nलोकेऽस्मिन् द्विविधा निष्ठा पुरा प्रोक्ता मयानघ ।\nज्ञानयोगेन साङ्ख्यानां कर्मयोगेन योगिनाम् ॥३॥\n\n\nśrī bhagavān uvāca –\nloke'smin dvi-vidhā niṣṭhā purā proktā mayānagha\njñāna-yogena sāṅkhyānāṁ karma-yogena yoginām",
        "न कर्मणामनारम्भान्नैष्कर्म्यं पुरुषोऽश्नुते ।\nन च संन्यसनादेव सिद्धिं समधिगच्छति ॥४॥\n\n\nna karmaṇām anārambhān naiṣkarmyaṁ puruṣo'śnute\nna ca sannyasanād eva siddhiṁ samadhigacchati",
        "न हि कश्चित्क्षणमपि जातु तिष्ठत्यकर्मकृत् ।\nकार्यते ह्यवशः कर्म सर्वः प्रकृतिजैर्गुणैः ॥५॥\n\n\nna hi kaścit kṣaṇam api jātu tiṣṭhaty-akarmakṛt\nkāryate hy-avaśaḥ karma sarvaḥ prakṛti-jair guṇaiḥ",
        "कर्मेन्द्रियाणि संयम्य य आस्ते मनसा स्मरन् ।\nइन्द्रियार्थान्विमूढात्मा मिथ्याचारः स उच्यते ॥६॥\n\n\nkarmendriyāṇi saṁyamya ya āste manasā smaran\nindriyārthān vimūḍhātmā mithyācāraḥ sa ucyate",
        "यस्त्विन्द्रियाणि मनसा नियम्यारभतेऽर्जुन ।\nकर्मेन्द्रियैः कर्मयोगमसक्तः स विशिष्यते ॥७॥\n\n\nyas tv-indriyāṇi manasā niyamyārabhate'rjuna\nkarmendriyaiḥ karma-yogam asaktaḥ sa viśiṣyate",
        "नियतं कुरु कर्म त्वं कर्म ज्यायो ह्यकर्मणः ।\nशरीरयात्रापि च ते न प्रसिद्ध्येदकर्मणः ॥८॥\n\n\nniyataṁ kuru karma tvaṁ karma jyāyo hy-akarmaṇaḥ\nśarīra-yātrāpi ca te na prasiddhyed akarmaṇaḥ",
        "यज्ञार्थात्कर्मणोऽन्यत्र लोकोऽयं कर्मबन्धनः ।\nतदर्थं कर्म कौन्तेय मुक्तसङ्गः समाचर ॥९॥\n\n\nyajñārthāt karmaṇo'nyatra loko'yaṁ karma-bandhanaḥ\ntad-arthaṁ karma kaunteya mukta-saṅgaḥ samācara",
        "सहयज्ञाः प्रजाः सृष्ट्वा पुरोवाच प्रजापतिः ।\nअनेन प्रसविष्यध्वमेष वोऽस्त्विष्टकामधुक् ॥१०॥\n\n\nsaha-yajñāḥ prajāḥ sṛṣṭvā purovāca prajāpatiḥ\nanena prasaviṣyadhvam eṣa vo'stv iṣṭa kāmadhuk",
        "देवान्भावयतानेन ते देवा भावयन्तु वः ।\nपरस्परं भावयन्तः श्रेयः परमवाप्स्यथ ॥११॥\n\n\ndevān bhāvayatānena te devā bhāvayantu vaḥ\nparasparaṁ bhāvayantaḥ śreyaḥ param avāpsyatha",
        "इष्टान्भोगान्हि वो देवा दास्यन्ते यज्ञभाविताः ।\nतैर्दत्तानप्रदायैभ्यो यो भुङ्क्ते स्तेन एव सः ॥१२॥\n\n\niṣṭān bhogān hi vo devā dāsyante yajña-bhāvitāḥ\ntair dattān apradāyaibhyo yo bhuṅkte stena eva saḥ",
        "यज्ञशिष्टाशिनः सन्तो मुच्यन्ते सर्वकिल्बिषैः ।\nभुञ्जते ते त्वघं पापा ये पचन्त्यात्मकारणात् ॥१३॥\n\n\nyajña-śiṣṭāśinaḥ santo mucyante sarva-kilbiṣaiḥ\nbhuñjate te tvaghaṁ pāpā ye pacanty-ātma-kāraṇāt",
        "अन्नाद्भवन्ति भूतानि पर्जन्यादन्नसम्भवः ।\nयज्ञाद्भवति पर्जन्यो यज्ञः कर्मसमुद्भवः ॥१४॥\n\n\nannād bhavanti bhūtāni parjanyād anna-sambhavaḥ\nyajñād bhavati parjanyo yajñaḥ karma-samudbhavaḥ",
        "कर्म ब्रह्मोद्भवं विद्धि ब्रह्माक्षरसमुद्भवम् ।\nतस्मात्सर्वगतं ब्रह्म नित्यं यज्ञे प्रतिष्ठितम् ॥१५॥\n\n\nkarma brahmodbhavaṁ viddhi brahmākṣara-samudbhavam\ntasmāt sarva-gataṁ brahma nityaṁ yajñe pratiṣṭhitam",
        "एवं प्रवर्तितं चक्रं नानुवर्तयतीह यः ।\nअघायुरिन्द्रियारामो मोघं पार्थ स जीवति ॥१६॥\n\n\nevaṁ pravartitaṁ cakraṁ nānuvartayatīha yaḥ\naghāyur indriyārāmo moghaṁ pārtha sa jīvati",
        "यस्त्वात्मरतिरेव स्यादात्मतृप्तश्च मानवः ।\nआत्मन्येव च सन्तुष्टस्तस्य कार्यं न विद्यते ॥१७॥\n\n\nyas tv-ātmaratir eva syād ātma-tṛptaś ca mānavaḥ\nātmany-eva ca santuṣṭas tasya kāryaṁ na vidyate",
        "नैव तस्य कृतेनार्थो नाकृतेनेह कश्चन ।\nन चास्य सर्वभूतेषु कश्चिदर्थव्यपाश्रयः ॥१८॥\n\n\nnaiva tasya kṛtenārtho nākṛteneha kaścana\nna cāsya sarva-bhūteṣu kaścid artha-vyapāśrayaḥ",
        "तस्मादसक्तः सततं कार्यं कर्म समाचर ।\nअसक्तो ह्याचरन्कर्म परमाप्नोति पूरुषः ॥१९॥\n\n\ntasmād asaktaḥ satataṁ kāryaṁ karma samācara\nasakto hyācaran karma param āpnoti pūruṣaḥ",
        "कर्मणैव हि संसिद्धिमास्थिता जनकादयः ।\nलोकसंग्रहमेवापि सम्पश्यन्कर्तुमर्हसि ॥२०॥\n\n\nkarmaṇaiva hi saṁsiddhim āsthitā janakādayaḥ\nloka-saṅgraham evāpi sampaśyan kartum arhasi",
        "यद्यदाचरति श्रेष्ठस्तत्तदेवेतरो जनः ।\nस यत्प्रमाणं कुरुते लोकस्तदनुवर्तते ॥२१॥\n\n\nyad yad ācarati śreṣṭhas tat tad evetaro janaḥ\nsa yat pramāṇaṁ kurute lokas tad anuvartate",
        "न मे पार्थास्ति कर्तव्यं त्रिषु लोकेषु किञ्चन ।\nनानवाप्तमवाप्तव्यं वर्त एव च कर्मणि ॥२२॥\n\n\nna me pārthāsti kartavyaṁ triṣu lokeṣu kiñcana\nnānavāptam avāptavyaṁ varta eva ca karmaṇi",
        "यदि ह्यहं न वर्तेयं जातु कर्मण्यतन्द्रितः ।\nमम वर्त्मानुवर्तन्ते मनुष्याः पार्थ सर्वशः ॥२३॥\n\n\nyadi hy-ahaṁ na varteyaṁ jātu karmaṇy-atandritaḥ\nmama vartmānuvartante manuṣyāḥ pārtha sarvaśaḥ",
        "उत्सीदेयुरिमे लोका न कुर्यां कर्म चेदहम् ।\nसङ्करस्य च कर्ता स्यामुपहन्यामिमाः प्रजाः ॥२४॥\n\n\nutsīdeyur ime lokā na kuryāṁ karma ced aham\nsaṅkarasya ca kartā syām upahanyām imāḥ prajāḥ",
        "सक्ताः कर्मण्यविद्वांसो यथा कुर्वन्ति भारत ।\nकुर्याद्विद्वांस्तथासक्तश्चिकीर्षुर्लोकसंग्रहम् ॥२५॥\n\n\nsaktāḥ karmaṇy-avidvāṁso yathā kurvanti bhārata\nkuryād vidvāṁs tathāsaktaś cikīrṣur loka-saṅgraham",
        "न बुद्धिभेदं जनयेदज्ञानां कर्मसङ्गिनाम् ।\nजोषयेत्सर्वकर्माणि विद्वान्युक्तः समाचरन् ॥२६॥\n\n\nna buddhi-bhedaṁ janayed ajñānāṁ karma-saṅginām\njoṣayet sarva-karmāṇi vidvān yuktaḥ samācaran",
        "प्रकृतेः क्रियमाणानि गुणैः कर्माणि सर्वशः ।\nअहङ्कारविमूढात्मा कर्ताहमिति मन्यते ॥२७॥\n\n\nprakṛteḥ kriyamāṇāni guṇaiḥ karmāṇi sarvaśaḥ\nahaṅkāra-vimūḍhātmā kartāham iti manyate",
        "तत्त्ववित्तु महाबाहो गुणकर्मविभागयोः ।\nगुणा गुणेषु वर्तन्त इति मत्वा न सज्जते ॥२८॥\n\n\ntattvavit tu mahā-bāho guṇa-karma-vibhāgayoḥ\nguṇā guṇeṣu vartanta iti matvā na sajjate",
        "प्रकृतेर्गुणसम्मूढाः सज्जन्ते गुणकर्मसु ।\nतानकृत्स्नविदो मन्दान्कृत्स्नविन्न विचालयेत् ॥२९॥\n\n\nprakṛter guṇa-saṁmūḍhāḥ sajjante guṇa-karmasu\ntān akṛtsna-vido mandān kṛtsna-vin na vicālayet",
        "मयि सर्वाणि कर्माणि संन्यस्याध्यात्मचेतसा ।\nनिराशीर्निर्ममो भूत्वा युध्यस्व विगतज्वरः ॥३०॥\n\n\nmayi sarvāṇi karmāṇi sannyasyādhyātma-cetasā\nnirāśīr nirmamo bhūtvā yudhyasva vigata-jvaraḥ",
        "ये मे मतमिदं नित्यमनुतिष्ठन्ति मानवाः ।\nश्रद्धावन्तोऽनसूयन्तो मुच्यन्ते तेऽपि कर्मभिः ॥३१॥\n\n\nye me matam idaṁ nityam anutiṣṭhanti mānavāḥ\nśraddhāvanto'nasūyanto mucyante te'pi karmabhiḥ",
        "ये त्वेतदभ्यसूयन्तो नानुतिष्ठन्ति मे मतम् ।\nसर्वज्ञानविमूढांस्तान्विद्धि नष्टानचेतसः ॥३२॥\n\n\nye tv-etad abhyasūyanto nānutiṣṭhanti me matam\nsarva-jñāna-vimūḍhāṁs tān viddhi naṣṭān acetasaḥ",
        "सदृशं चेष्टते स्वस्याः प्रकृतेर्ज्ञानवानपि ।\nप्रकृतिं यान्ति भूतानि निग्रहः किं करिष्यति ॥३३॥\n\n\nsadṛśaṁ ceṣṭate svasyāḥ prakṛter jñānavān api\nprakṛtiṁ yānti bhūtāni nigrahaḥ kiṁ kariṣyati",
        "इन्द्रियस्येन्द्रियस्यार्थे रागद्वेषौ व्यवस्थितौ ।\nतयोर्न वशमागच्छेत्तौ ह्यस्य परिपन्थिनौ ॥३४॥\n\n\nindriyasyendriyasyārthe rāga-dveṣau vyavasthitau\ntayor na vaśam āgacchet tau hy-asya paripanthinau",
        "श्रेयान्स्वधर्मो विगुणः परधर्मात्स्वनुष्ठितात् ।\nस्वधर्मे निधनं श्रेयः परधर्मो भयावहः ॥३५॥\n\n\nśreyān svadharmo viguṇaḥ para-dharmāt svanuṣṭhitāt\nsva-dharme nidhanaṁ śreyaḥ para-dharmo bhayāvahaḥ",
        "अर्जुन उवाच\nअथ केन प्रयुक्तोऽयं पापं चरति पूरुषः ।\nअनिच्छन्नपि वार्ष्णेय बलादिव नियोजितः ॥३६॥\n\n\narjuna uvāca –\natha kena prayukto'yaṁ pāpaṁ carati pūruṣaḥ\nanicchann api vārṣṇeya balād iva niyojitaḥ",
        "श्रीभगवानुवाच ।\nकाम एष क्रोध एष रजोगुणसमुद्भवः ।\nमहाशनो महापाप्मा विद्ध्येनमिह वैरिणम् ॥३७॥\n\n\nśrī bhagavān uvāca –\nkāma eṣa krodha eṣa rajoguṇa-samudbhavaḥ\nmahā-śano mahā-pāpmā viddhy-enam iha vairiṇam",
        "धूमेनाव्रियते वह्निर्यथादर्शो मलेन च ।\nयथोल्बेनावृतो गर्भस्तथा तेनेदमावृतम् ॥३८॥\n\n\ndhūmenāvriyate vahnir yathādarśo malena ca\nyatholbenāvṛto garbhas tathā tenedam āvṛtam",
        "आवृतं ज्ञानमेतेन ज्ञानिनो नित्यवैरिणा ।\nकामरूपेण कौन्तेय दुष्पूरेणानलेन च ॥३९॥\n\n\nāvṛtaṁ jñānam etena jñānino nitya-vairiṇaḥ\nkāma-rūpeṇa kaunteya duṣpūreṇānalena ca",
        "इन्द्रियाणि मनो बुद्धिरस्याधिष्ठानमुच्यते ।\nएतैर्विमोहयत्येष ज्ञानमावृत्य देहिनम् ॥४०॥\n\n\nindriyāṇi mano buddhir asyādhiṣṭhānam ucyate\netair vimohayaty eṣa jñānam āvṛtya dehinam",
        "तस्मात्त्वमिन्द्रियाण्यादौ नियम्य भरतर्षभ ।\nपाप्मानं प्रजहि ह्येनं ज्ञानविज्ञाननाशनम् ॥४१॥\n\n\ntasmāt tvam indriyāṇy-ādau niyamya bharatarṣabha\npāpmānaṁ prajahi hy-enaṁ jñāna-vijñāna-nāśanam",
        "इन्द्रियाणि पराण्याहुरिन्द्रियेभ्यः परं मनः ।\nमनसस्तु परा बुद्धिर्यो बुद्धेः परतस्तु सः ॥४२॥\n\n\nindriyāṇi parāṇy-āhur indriyebhyaḥ paraṁ manaḥ\nmanasas tu parā buddhir yo buddheḥ paratas tu saḥ",
        "एवं बुद्धेः परं बुद्ध्वा संस्तभ्यात्मानमात्मना ।\nजहि शत्रुं महाबाहो कामरूपं दुरासदम् ॥४३॥\n\n\nevaṁ buddheḥ paraṁ buddhvā saṁstabhyātmānam ātmanā\njahi śatruṁ mahā-bāho kāma-rūpaṁ durāsadam"
    ],
    "explanation": [
        "Arjuna said: O Janārdana, O Keśava, if it is Your opinion that wisdom is better than action, then why do You wish to engage me in such violent activities?",
        "Your words seem to be contradictory and my mind is now confused. Therefore, kindly tell me which particular path is most beneficial for me.",
        "Bhagavān Śrī Kṛṣṇa said: O faultless one, previously I explained the two paths found in this world – the path of wisdom for the empirical philosophers and the path of action for those that must perform action.",
        "A man cannot attain the state of divine consciousness free from material action simply by abstaining from action. Neither can perfection be attained simply by renunciation.",
        "One cannot abstain from activities even for a moment. Indeed, all living beings are forced to engage in activities due to the influence of the modes of material nature.",
        "One who controls the external senses yet mentally dwells upon the sense-objects is said to be foolish and hypocritical.",
        "However, that person who controls the senses with the mind and engages them in karma-yoga (the path of selfless action) without attachment is superior, O Arjuna.",
        "You should perform your prescribed duties, since action is better than inaction. You cannot maintain your existence without action.",
        "All activities are meant for sacrifice (yajña) to Viṣṇu. Other than that, all other activities bind one to this material world. O son of Kuntī, work for Him alone and be free from any attachment.",
        "In the beginning of creation, Brahmā created mankind along with the system of sacrifice and said, \"Through this sacrifice may you prosper. May it fulfil all your desires.\"",
        "The demigods, being satisfied with sacrifices, will also satisfy you. By mutually pleasing each other, you will attain the highest benefit.",
        "Being satisfied by your performance of sacrifices, the demigods will bestow unto you all the necessities of life. But one who enjoys these gifts without offering them to the demigods is a thief.",
        "Enlightened individuals are liberated from all types of impiety by accepting the remnants of foodstuffs offered in sacrifice. However, those who only cook for themselves perpetuate their own bondage.",
        "All living beings subsist on food, and food is produced by rain. Rain is produced due to the performance of sacrifice, and sacrifice is born of prescribed activities.",
        "One should know that prescribed activities originate from the Vedas, and the Vedas originate from the imperishable Absolute Truth. Thus, the omnipresent Absolute Truth is eternally present within acts of sacrifice.",
        "O Pārtha, one who lives in this world but does not accept the Vedic system, lives an impious life in pursuit of sense pleasure – thus he lives his life in vain.",
        "However, for one who finds pleasure in the self, there is no duty to fulfil. He rejoices in the self, and internally is completely self-satisfied.",
        "In this world, he neither gains by action, nor gains by inaction. Neither does he depend upon any other person.",
        "Therefore, continue to perform your prescribed duties perfectly without attachment to the results. By acting without attachment one attains the Absolute.",
        "In the past, kings such as Janaka and others attained perfection by performing their prescribed duties. In order to set a proper example to the people in general, you should also act appropriately.",
        "However a great man conducts himself, common men will follow. Accordingly, whatever standards he sets by his actions, others will follow in his footsteps.",
        "O Arjuna, son of Pṛthā, I have no duty to perform whatsoever in the three worlds. I lack nothing nor do I need to gain anything ­– yet I still engage in activities.",
        "If I avoid activity then all men will follow My path and neglect their prescribed duties, O Pārtha.",
        "If I do not act properly, then the general populace will be ruined and I will be the cause of unwanted progeny. In this way I will cause the destruction of all beings.",
        "O descendant of Bharata, just as the ignorant are attached to their activities, similarly the wise must also work, but without attachment, for the welfare of all.",
        "The wise should not disturb the minds of the ignorant who are attached to their selfish activities. Rather, remaining unattached and fully executing their duties, they should encourage the ignorant and engage them in pious activities.",
        "All activities are performed by the modes of nature. But those who are deluded by the false identification of the body think, \"I am the doer.\"",
        "Yet, O mighty-armed one, one who is a knower of the truth concerning action and the modes of material nature, understands that it is the modes interacting with one another and thus he remains unattached.",
        "Those bewildered by the modes of material nature are engrossed in material activities conducted by those modes. The wise should not disturb the ignorant who are bereft of proper knowledge.",
        "Completely surrendering all your activities unto Me, with your consciousness fully situated in the self, without any selfish motivation, without any sense of ownership and without grief – fight!",
        "Those that faithfully follow these instructions of Mine without envy will become free from the bondage of actions.",
        "However, you should know that those persons who, out of envy, do not follow My instructions are deprived of all knowledge. They have lost sight of the goal of life and are bereft of intelligence.",
        "Even a wise man acts according to his nature. All living beings act according to their natures, for what can repression achieve?",
        "The senses are attracted to and repelled by the objects of the senses. But one must not become controlled by such attraction or aversion for they are obstacles.",
        "It is better to perform one's own prescribed duties imperfectly rather than perform another's duties perfectly. It is better to die while performing one's own duties, for executing the duties of another is fraught with uncertainty.",
        "Arjuna asked: O Kṛṣṇa, descendant of the Vṛṣṇis, what is it that makes a man perform impious activities even against his will, as if by force?",
        "Bhagavān Śrī Kṛṣṇa said: It is lust, which transforms into anger that is manifest from the mode of passion. Know this lust to be totally insatiable and extremely evil. It is the great enemy of this world.",
        "As a fire is covered by smoke, as a mirror is covered by dust, and as the womb covers an embryo, similarly, lust covers the consciousness of the living being.",
        "O Kaunteya, the discrimination of even a wise man can become covered by this eternal nemesis in the form of lust that is like an all-devouring fire.",
        "It is said that the senses, mind and intelligence are the sitting places of this enemy. Covering one's knowledge, it bewilders the embodied living being.",
        "Therefore, O noblest amongst the Bharatas, you must first bring the senses under control and eliminate lust, which is the embodiment of all impiety and the destroyer of knowledge and realisation.",
        "It is said by the wise that the senses are superior to the sense-objects, the mind is superior to the senses, and the intelligence is superior to the mind. Superior to the intelligence is the individual unit of consciousness.",
        "O mighty armed Arjuna, knowing the individual unit of consciousness to be superior to the intelligence, steady the mind with the pure intellect of the self and conquer this indomitable enemy in the form of lust."
      ]
    }
  ]